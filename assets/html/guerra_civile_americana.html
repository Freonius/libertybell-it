<h3 class="stillwell-author">Leander Stillwell</h3>
<h2 class="stillwell-title">La Guerra Civile americana<br /><span class="stillwell-subtitle">nelle memorie di un soldato comune</span></h2>
<p><span class="lb-dropcap">L</span><em>a Guerra Civile americana nelle memorie di un soldato comune</em> è il resoconto delle esperienze vissute in prima persona da Leander Stillwell. Sollecitato dal figlio più giovane, Stillwell scrive le proprie memorie nel 1916, a più di cinquant’anni dalla fine della guerra tra Nord e Sud. Dopo una brillante carriera come Giudice – che lo portò a ricoprire incarichi prestigiosi – l’autore, ormai in pensione, si dedica alla stesura del libro con rigore e metodo, dimostrando una capacità di scrittura non comune. Stillwell si arruola come volontario nelle file dell’esercito unionista il 6 gennaio 1862. Seguiamo gli spostamenti del suo reggimento, il 61° Fanteria Illinois, e viviamo le battaglie a cui prese parte (inclusa la famosa battaglia di Shiloh) e i piccoli grandi eventi della vita militare al campo. Alcuni degli episodi che Stillwell sceglie di narrare riguardano naturalmente il dramma della guerra, mentre altri, dal tono lieve e talvolta scanzonato, nascono dalle piccole esperienze quotidiane e dalle emozioni di chi all’epoca “era solo un ragazzo di diciott’anni”. La prospettiva è sempre quella dell’autore, del soldato comune, che tuttavia si premura di aggiungere numerose informazioni raccolte durante tutta la vita e destinate a conferire ulteriore carattere documentario a questa serie di ricordi. Dall’osservazione dell’ambiente circostante – i boschi vicino a casa o quelli in cui si trova durante i turni di picchetto, i tratti di campagna percorsi in marcia, le fattorie del Sud, le aree fluviali, e altri numerosi scenari – Stillwell ci regala un interessante spaccato della natura americana. I compagni di reggimento, con il loro coraggio e le loro debolezze, così come il generale Grant, del quale Stillwell osserva attentamente i movimenti in azione, o il generale Sherman, che ha occasione di conoscere personalmente a Washington nel 1883, si avvicendano in queste pagine e – insieme agli altri protagonisti – avvicinano il lettore a un quadro storico che, in modo così imponente, ha caratterizzato la storia degli Stati Uniti.</p>
<div class="cntainer cnt2 cf">
<div class="animation-element slide-left testimonial">
<div class="bk-cv">
      <img class="cov" src="/img/tmb350-Stillwell.jpg" alt="La Guerra Civile americana nelle memorie di un soldato comune" title="La Guerra Civile americana nelle memorie di un soldato comune" />
    </div>
<div class="half-pricer">
<h5 class="ribbon">
   <span class="ribbon-content">Di&shy;spo&shy;ni&shy;bi&shy;le nei prin&shy;ci&shy;pa&shy;li e-store</span><br />
</h5>
<ul>
<li>Copertina flessibile:</li>
<li><a href="https://www.amazon.it/Guerra-Civile-americana-memorie-soldato/dp/8894159949" target="_blank">Amazon.it</a></li>
<li>&nbsp;</li>
<li>Versione e-book:</li>
<li><a href="https://www.amazon.it/Guerra-Civile-americana-memorie-soldato-ebook/dp/B079DQV1CJ/" target="_blank">Amazon Kindle</a></li>
<li><a href="https://www.kobo.com/it/it/ebook/la-guerra-civile-americana-nelle-memorie-di-un-soldato-comune-2" target="_blank">Kobo</a></li>
<li><a href="https://www.ibs.it/guerra-civile-americana-nelle-memorie-ebook-leander-stillwell/e/9788894159905" target="_blank">ibs</a></li>
<li><a href="https://itunes.apple.com/it/book/la-guerra-civile-americana/id1082364592" target="_blank">iBooks</a></li>
</ul></div>
</p></div>
</div>
<p><strong>Data di pubblicazione:</strong> 8 febbraio 2016<br />
<strong>ISBN:</strong> 9788894159943 (copertina flessibile) &#8211; 9788894159905 (epub/Kindle)</p>