<header class="entry-header">
        <h1 class="entry-title">About</h1>	</header><!-- .entry-header -->
	<div class="entry-content">
		<p>Liberty Bell è una piccola casa editrice che si propone di contribuire a rendere più ricca e articolata per il lettore italiano l’offerta riguardante la storia degli Stati Uniti e del Nord America in generale. Ci proponiamo di selezionare scritti interessanti per un lettore attento e curioso, desideroso di sapere di più dei grandi e piccoli eventi che hanno caratterizzato la storia americana e che purtroppo – nonostante abbiano largamente contribuito a plasmare i caratteri dell’Occidente – vengono perlopiù liquidati in paragrafi di poche righe dai nostri manuali di storia.</p>
<p>Il nostro piccolo gruppo si dedica da sempre a studi storici, letterari e linguistici. L’editoria attuale richiede poi competenze gestionali e tecniche che, grazie a percorsi diversi, avevamo già nel nostro bagaglio di conoscenze. Con la digitalizzazione degli archivi &#8211; e in generale con la crescente disponibilità di risorse e strumenti (dai software per la compilazione di alberi genealogici e timeline alla mappatura del territorio da parte di Google) &#8211; rileviamo quotidianamente come il lavoro di ricerca, che affianchiamo a quello di traduzione, sia sempre più complesso&#8230; e affascinante!</p>
<p>Siamo convinti che essere editori oggi – nonostante la crisi, nonostante i dati di vendita spesso poco incoraggianti – sia ancora più entusiasmante (e avventuroso) di quanto non lo fosse nei “mitici anni ‘50”.</p>